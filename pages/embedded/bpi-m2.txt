# BananaPI M2 - HomePage

La presente sezione contiene informazioni tecniche riguardanti la SBC BananaPI-M2 by Sinovoip, basata su SoC AllWinner A31s

## BSP Android
Sinovoip fornisce i sorgenti **Android 4.4** per BPI-M2 sotto forma di file tgz di 15Gb (BPI-M2-Android4.4.tar.gz), scaricabile dal loro server FTP.
L'archivio contiene tutte le componenti per la compilazione di una nuova immagine Android (toolchain, src u-boot, src kernel linux, src android, tools).

La compilazione richiede (consigliata) un host Ubuntu 12.04, con installati una serie di pacchetti descritti nel file ''README.md''.

La compilazione e la creazione del nuovo file img viene eseguita da due script, a seconda del dispositivo di output da utilizzare:

* build_hdmi.sh

* build_LCD.sh

Nei sorgenti scaricati, l'LCD supportato è il 7" 800x480 venduto da Sinovoip, con connessione RGB.

<callout type="info" icon="true"> rispetto alle istruzioni descritte nel file README.md, ho dovuto installare anche il pacchetto busybox per poter completare la generazione dell'immagine Android</callout>

Per agevolare la compilazione e soddisfare tutte le dipendenze (il sistema consigliato è piuttosto datato) ho usato un container **Docker**. Sinovoip fornisce un container adatto allo scopo e le istruzioni sono presenti nello UserManual della BPI-M2 - valido sia per Linux che per Android ([[https://hub.docker.com/u/sinovoip/]]).

Se la compilazione e la generazione dell'immagine va a buon fine, viene creato il file: ''./lichee/tools/pack/sun6i_android_mars-a31s.img''
lichee/tools/pack/sun6i_android_mars-a31s.img

### Dettagli sulla compilazione di Android
Per i dettagli sulla compilazione e sulla customizzazione di Android per BPI-M2 si faccia riferimento alla [[embedded:bpi-m2:android-compiling|pagina dedicata]]


### Customizzazione di un'immagine Android
E' possibile personalizzare un'immagine Android attraverso diverse modalità.

Un'opzione è quella di decomprimere un file img esistente e apportare le modifiche, poi ricomprimere.

Un'altra opzione è quella di compilare dai sorgenti una nuova immagine, apportando le opportune modifiche sui sorgenti e aggiungendo opzioni di compilazione specifiche per il device.  Quest'ultima strada ha diversi vantaggi e viene descritta nella seguente pagina: [[embedded:bpi-m2:android-custom-device|Android Custom Image]]


### Note tecniche sui sorgenti
Nel BSP di Android 4.4 per BPI-M2, i files FEX sono contenuti in ''/lichee/tools/pack/chips/sun6i/configs/android/mars-a31s/''

----

Il contenuto del file finale ''build.prop'' (contenente ad esempio la densità dell'LCD e altri parametri) viene generato a partire dal file ''./android/device/softwinner/mars-a31s/mars_a31s.mk''

----
